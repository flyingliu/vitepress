<!DOCTYPE html>
<html lang="en-US" dir="ltr">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>圣教序释文 | 如是我闻</title>
    <meta name="description" content="Just playing around.">
    <link rel="preload stylesheet" href="/vitepress/assets/style.4943b5d8.css" as="style">
    <script type="module" src="/vitepress/assets/app.e6a83ea6.js"></script>
    <link rel="preload" href="/vitepress/assets/inter-roman-latin.2ed14f66.woff2" as="font" type="font/woff2" crossorigin="">
  <link rel="modulepreload" href="/vitepress/assets/chunks/framework.7d12e492.js">
  <link rel="modulepreload" href="/vitepress/assets/chunks/theme.b10d6df7.js">
  <link rel="modulepreload" href="/vitepress/assets/articles_圣教序释文.md.ac3f28d8.lean.js">
  <script id="check-dark-light">(()=>{const e=localStorage.getItem("vitepress-theme-appearance")||"",a=window.matchMedia("(prefers-color-scheme: dark)").matches;(!e||e==="auto"?a:e==="dark")&&document.documentElement.classList.add("dark")})();</script>
  </head>
  <body>
    <div id="app"><div class="Layout" data-v-99cf8a88><!--[--><!--]--><!--[--><span tabindex="-1" data-v-ae3e3f51></span><a href="#VPContent" class="VPSkipLink visually-hidden" data-v-ae3e3f51> Skip to content </a><!--]--><!----><header class="VPNav" data-v-99cf8a88 data-v-7e5bc4a5><div class="VPNavBar has-sidebar" data-v-7e5bc4a5 data-v-381568bf><div class="container" data-v-381568bf><div class="title" data-v-381568bf><div class="VPNavBarTitle has-sidebar" data-v-381568bf data-v-305adf00><a class="title" href="/vitepress/" data-v-305adf00><!--[--><!--]--><!--[--><img class="VPImage logo" src="https://picx.zhimg.com/52c21ec34_l.jpg?source=32738c0c" alt data-v-6db2186b><!--]--><!--[-->如是我闻<!--]--><!--[--><!--]--></a></div></div><div class="content" data-v-381568bf><div class="curtain" data-v-381568bf></div><div class="content-body" data-v-381568bf><!--[--><!--]--><div class="VPNavBarSearch search" style="--vp-meta-key:&#39;Meta&#39;;" data-v-381568bf><!----></div><nav aria-labelledby="main-nav-aria-label" class="VPNavBarMenu menu" data-v-381568bf data-v-7f418b0f><span id="main-nav-aria-label" class="visually-hidden" data-v-7f418b0f>Main Navigation</span><!--[--><!--[--><a class="VPLink link VPNavBarMenuLink" href="/vitepress/guide/" tabindex="0" data-v-7f418b0f data-v-5e623618><!--[-->Guide<!--]--></a><!--]--><!--[--><a class="VPLink link VPNavBarMenuLink" href="/vitepress/guide/test.html" tabindex="0" data-v-7f418b0f data-v-5e623618><!--[-->GuideTest<!--]--></a><!--]--><!--[--><a class="VPLink link vp-external-link-icon VPNavBarMenuLink" href="https://gitee.com/flyingliu" target="_blank" rel="noreferrer" tabindex="0" data-v-7f418b0f data-v-5e623618><!--[-->gitee<!--]--></a><!--]--><!--]--></nav><!----><div class="VPNavBarAppearance appearance" data-v-381568bf data-v-f6a63727><button class="VPSwitch VPSwitchAppearance" type="button" role="switch" title="toggle dark mode" aria-checked="false" data-v-f6a63727 data-v-82b282f1 data-v-f3c41672><span class="check" data-v-f3c41672><span class="icon" data-v-f3c41672><!--[--><svg xmlns="http://www.w3.org/2000/svg" aria-hidden="true" focusable="false" viewbox="0 0 24 24" class="sun" data-v-82b282f1><path d="M12,18c-3.3,0-6-2.7-6-6s2.7-6,6-6s6,2.7,6,6S15.3,18,12,18zM12,8c-2.2,0-4,1.8-4,4c0,2.2,1.8,4,4,4c2.2,0,4-1.8,4-4C16,9.8,14.2,8,12,8z"></path><path d="M12,4c-0.6,0-1-0.4-1-1V1c0-0.6,0.4-1,1-1s1,0.4,1,1v2C13,3.6,12.6,4,12,4z"></path><path d="M12,24c-0.6,0-1-0.4-1-1v-2c0-0.6,0.4-1,1-1s1,0.4,1,1v2C13,23.6,12.6,24,12,24z"></path><path d="M5.6,6.6c-0.3,0-0.5-0.1-0.7-0.3L3.5,4.9c-0.4-0.4-0.4-1,0-1.4s1-0.4,1.4,0l1.4,1.4c0.4,0.4,0.4,1,0,1.4C6.2,6.5,5.9,6.6,5.6,6.6z"></path><path d="M19.8,20.8c-0.3,0-0.5-0.1-0.7-0.3l-1.4-1.4c-0.4-0.4-0.4-1,0-1.4s1-0.4,1.4,0l1.4,1.4c0.4,0.4,0.4,1,0,1.4C20.3,20.7,20,20.8,19.8,20.8z"></path><path d="M3,13H1c-0.6,0-1-0.4-1-1s0.4-1,1-1h2c0.6,0,1,0.4,1,1S3.6,13,3,13z"></path><path d="M23,13h-2c-0.6,0-1-0.4-1-1s0.4-1,1-1h2c0.6,0,1,0.4,1,1S23.6,13,23,13z"></path><path d="M4.2,20.8c-0.3,0-0.5-0.1-0.7-0.3c-0.4-0.4-0.4-1,0-1.4l1.4-1.4c0.4-0.4,1-0.4,1.4,0s0.4,1,0,1.4l-1.4,1.4C4.7,20.7,4.5,20.8,4.2,20.8z"></path><path d="M18.4,6.6c-0.3,0-0.5-0.1-0.7-0.3c-0.4-0.4-0.4-1,0-1.4l1.4-1.4c0.4-0.4,1-0.4,1.4,0s0.4,1,0,1.4l-1.4,1.4C18.9,6.5,18.6,6.6,18.4,6.6z"></path></svg><svg xmlns="http://www.w3.org/2000/svg" aria-hidden="true" focusable="false" viewbox="0 0 24 24" class="moon" data-v-82b282f1><path d="M12.1,22c-0.3,0-0.6,0-0.9,0c-5.5-0.5-9.5-5.4-9-10.9c0.4-4.8,4.2-8.6,9-9c0.4,0,0.8,0.2,1,0.5c0.2,0.3,0.2,0.8-0.1,1.1c-2,2.7-1.4,6.4,1.3,8.4c2.1,1.6,5,1.6,7.1,0c0.3-0.2,0.7-0.3,1.1-0.1c0.3,0.2,0.5,0.6,0.5,1c-0.2,2.7-1.5,5.1-3.6,6.8C16.6,21.2,14.4,22,12.1,22zM9.3,4.4c-2.9,1-5,3.6-5.2,6.8c-0.4,4.4,2.8,8.3,7.2,8.7c2.1,0.2,4.2-0.4,5.8-1.8c1.1-0.9,1.9-2.1,2.4-3.4c-2.5,0.9-5.3,0.5-7.5-1.1C9.2,11.4,8.1,7.7,9.3,4.4z"></path></svg><!--]--></span></span></button></div><div class="VPSocialLinks VPNavBarSocialLinks social-links" data-v-381568bf data-v-0394ad82 data-v-7bc22406><!--[--><a class="VPSocialLink" href="https://gitee.com/flyingliu" aria-label="github" target="_blank" rel="noopener" data-v-7bc22406 data-v-36371990><svg role="img" viewBox="0 0 24 24" xmlns="http://www.w3.org/2000/svg"><title>GitHub</title><path d="M12 .297c-6.63 0-12 5.373-12 12 0 5.303 3.438 9.8 8.205 11.385.6.113.82-.258.82-.577 0-.285-.01-1.04-.015-2.04-3.338.724-4.042-1.61-4.042-1.61C4.422 18.07 3.633 17.7 3.633 17.7c-1.087-.744.084-.729.084-.729 1.205.084 1.838 1.236 1.838 1.236 1.07 1.835 2.809 1.305 3.495.998.108-.776.417-1.305.76-1.605-2.665-.3-5.466-1.332-5.466-5.93 0-1.31.465-2.38 1.235-3.22-.135-.303-.54-1.523.105-3.176 0 0 1.005-.322 3.3 1.23.96-.267 1.98-.399 3-.405 1.02.006 2.04.138 3 .405 2.28-1.552 3.285-1.23 3.285-1.23.645 1.653.24 2.873.12 3.176.765.84 1.23 1.91 1.23 3.22 0 4.61-2.805 5.625-5.475 5.92.42.36.81 1.096.81 2.22 0 1.606-.015 2.896-.015 3.286 0 .315.21.69.825.57C20.565 22.092 24 17.592 24 12.297c0-6.627-5.373-12-12-12"/></svg></a><!--]--></div><div class="VPFlyout VPNavBarExtra extra" data-v-381568bf data-v-40855f84 data-v-764effdf><button type="button" class="button" aria-haspopup="true" aria-expanded="false" aria-label="extra navigation" data-v-764effdf><svg xmlns="http://www.w3.org/2000/svg" aria-hidden="true" focusable="false" viewbox="0 0 24 24" class="icon" data-v-764effdf><circle cx="12" cy="12" r="2"></circle><circle cx="19" cy="12" r="2"></circle><circle cx="5" cy="12" r="2"></circle></svg></button><div class="menu" data-v-764effdf><div class="VPMenu" data-v-764effdf data-v-e7ea1737><!----><!--[--><!--[--><!----><div class="group" data-v-40855f84><div class="item appearance" data-v-40855f84><p class="label" data-v-40855f84>Appearance</p><div class="appearance-action" data-v-40855f84><button class="VPSwitch VPSwitchAppearance" type="button" role="switch" title="toggle dark mode" aria-checked="false" data-v-40855f84 data-v-82b282f1 data-v-f3c41672><span class="check" data-v-f3c41672><span class="icon" data-v-f3c41672><!--[--><svg xmlns="http://www.w3.org/2000/svg" aria-hidden="true" focusable="false" viewbox="0 0 24 24" class="sun" data-v-82b282f1><path d="M12,18c-3.3,0-6-2.7-6-6s2.7-6,6-6s6,2.7,6,6S15.3,18,12,18zM12,8c-2.2,0-4,1.8-4,4c0,2.2,1.8,4,4,4c2.2,0,4-1.8,4-4C16,9.8,14.2,8,12,8z"></path><path d="M12,4c-0.6,0-1-0.4-1-1V1c0-0.6,0.4-1,1-1s1,0.4,1,1v2C13,3.6,12.6,4,12,4z"></path><path d="M12,24c-0.6,0-1-0.4-1-1v-2c0-0.6,0.4-1,1-1s1,0.4,1,1v2C13,23.6,12.6,24,12,24z"></path><path d="M5.6,6.6c-0.3,0-0.5-0.1-0.7-0.3L3.5,4.9c-0.4-0.4-0.4-1,0-1.4s1-0.4,1.4,0l1.4,1.4c0.4,0.4,0.4,1,0,1.4C6.2,6.5,5.9,6.6,5.6,6.6z"></path><path d="M19.8,20.8c-0.3,0-0.5-0.1-0.7-0.3l-1.4-1.4c-0.4-0.4-0.4-1,0-1.4s1-0.4,1.4,0l1.4,1.4c0.4,0.4,0.4,1,0,1.4C20.3,20.7,20,20.8,19.8,20.8z"></path><path d="M3,13H1c-0.6,0-1-0.4-1-1s0.4-1,1-1h2c0.6,0,1,0.4,1,1S3.6,13,3,13z"></path><path d="M23,13h-2c-0.6,0-1-0.4-1-1s0.4-1,1-1h2c0.6,0,1,0.4,1,1S23.6,13,23,13z"></path><path d="M4.2,20.8c-0.3,0-0.5-0.1-0.7-0.3c-0.4-0.4-0.4-1,0-1.4l1.4-1.4c0.4-0.4,1-0.4,1.4,0s0.4,1,0,1.4l-1.4,1.4C4.7,20.7,4.5,20.8,4.2,20.8z"></path><path d="M18.4,6.6c-0.3,0-0.5-0.1-0.7-0.3c-0.4-0.4-0.4-1,0-1.4l1.4-1.4c0.4-0.4,1-0.4,1.4,0s0.4,1,0,1.4l-1.4,1.4C18.9,6.5,18.6,6.6,18.4,6.6z"></path></svg><svg xmlns="http://www.w3.org/2000/svg" aria-hidden="true" focusable="false" viewbox="0 0 24 24" class="moon" data-v-82b282f1><path d="M12.1,22c-0.3,0-0.6,0-0.9,0c-5.5-0.5-9.5-5.4-9-10.9c0.4-4.8,4.2-8.6,9-9c0.4,0,0.8,0.2,1,0.5c0.2,0.3,0.2,0.8-0.1,1.1c-2,2.7-1.4,6.4,1.3,8.4c2.1,1.6,5,1.6,7.1,0c0.3-0.2,0.7-0.3,1.1-0.1c0.3,0.2,0.5,0.6,0.5,1c-0.2,2.7-1.5,5.1-3.6,6.8C16.6,21.2,14.4,22,12.1,22zM9.3,4.4c-2.9,1-5,3.6-5.2,6.8c-0.4,4.4,2.8,8.3,7.2,8.7c2.1,0.2,4.2-0.4,5.8-1.8c1.1-0.9,1.9-2.1,2.4-3.4c-2.5,0.9-5.3,0.5-7.5-1.1C9.2,11.4,8.1,7.7,9.3,4.4z"></path></svg><!--]--></span></span></button></div></div></div><div class="group" data-v-40855f84><div class="item social-links" data-v-40855f84><div class="VPSocialLinks social-links-list" data-v-40855f84 data-v-7bc22406><!--[--><a class="VPSocialLink" href="https://gitee.com/flyingliu" aria-label="github" target="_blank" rel="noopener" data-v-7bc22406 data-v-36371990><svg role="img" viewBox="0 0 24 24" xmlns="http://www.w3.org/2000/svg"><title>GitHub</title><path d="M12 .297c-6.63 0-12 5.373-12 12 0 5.303 3.438 9.8 8.205 11.385.6.113.82-.258.82-.577 0-.285-.01-1.04-.015-2.04-3.338.724-4.042-1.61-4.042-1.61C4.422 18.07 3.633 17.7 3.633 17.7c-1.087-.744.084-.729.084-.729 1.205.084 1.838 1.236 1.838 1.236 1.07 1.835 2.809 1.305 3.495.998.108-.776.417-1.305.76-1.605-2.665-.3-5.466-1.332-5.466-5.93 0-1.31.465-2.38 1.235-3.22-.135-.303-.54-1.523.105-3.176 0 0 1.005-.322 3.3 1.23.96-.267 1.98-.399 3-.405 1.02.006 2.04.138 3 .405 2.28-1.552 3.285-1.23 3.285-1.23.645 1.653.24 2.873.12 3.176.765.84 1.23 1.91 1.23 3.22 0 4.61-2.805 5.625-5.475 5.92.42.36.81 1.096.81 2.22 0 1.606-.015 2.896-.015 3.286 0 .315.21.69.825.57C20.565 22.092 24 17.592 24 12.297c0-6.627-5.373-12-12-12"/></svg></a><!--]--></div></div></div><!--]--><!--]--></div></div></div><!--[--><!--]--><button type="button" class="VPNavBarHamburger hamburger" aria-label="mobile navigation" aria-expanded="false" aria-controls="VPNavScreen" data-v-381568bf data-v-e5dd9c1c><span class="container" data-v-e5dd9c1c><span class="top" data-v-e5dd9c1c></span><span class="middle" data-v-e5dd9c1c></span><span class="bottom" data-v-e5dd9c1c></span></span></button></div></div></div></div><!----></header><div class="VPLocalNav" data-v-99cf8a88 data-v-a97031cc><button class="menu" aria-expanded="false" aria-controls="VPSidebarNav" data-v-a97031cc><svg xmlns="http://www.w3.org/2000/svg" aria-hidden="true" focusable="false" viewbox="0 0 24 24" class="menu-icon" data-v-a97031cc><path d="M17,11H3c-0.6,0-1-0.4-1-1s0.4-1,1-1h14c0.6,0,1,0.4,1,1S17.6,11,17,11z"></path><path d="M21,7H3C2.4,7,2,6.6,2,6s0.4-1,1-1h18c0.6,0,1,0.4,1,1S21.6,7,21,7z"></path><path d="M21,15H3c-0.6,0-1-0.4-1-1s0.4-1,1-1h18c0.6,0,1,0.4,1,1S21.6,15,21,15z"></path><path d="M17,19H3c-0.6,0-1-0.4-1-1s0.4-1,1-1h14c0.6,0,1,0.4,1,1S17.6,19,17,19z"></path></svg><span class="menu-text" data-v-a97031cc>Menu</span></button><div class="VPLocalNavOutlineDropdown" style="--vp-vh:0px;" data-v-a97031cc data-v-687955bc><button data-v-687955bc>Return to top</button><!----></div></div><aside class="VPSidebar" data-v-99cf8a88 data-v-54885d6c><div class="curtain" data-v-54885d6c></div><nav class="nav" id="VPSidebarNav" aria-labelledby="sidebar-aria-label" tabindex="-1" data-v-54885d6c><span class="visually-hidden" id="sidebar-aria-label" data-v-54885d6c> Sidebar Navigation </span><!--[--><!--]--><!--[--><div class="group" data-v-54885d6c><section class="VPSidebarItem level-0 has-active" data-v-54885d6c data-v-c4656e6d><div class="item" role="button" tabindex="0" data-v-c4656e6d><div class="indicator" data-v-c4656e6d></div><h2 class="text" data-v-c4656e6d>我的文章</h2><!----></div><div class="items" data-v-c4656e6d><!--[--><div class="VPSidebarItem level-1 is-link is-active has-active" data-v-c4656e6d data-v-c4656e6d><div class="item" data-v-c4656e6d><div class="indicator" data-v-c4656e6d></div><a class="VPLink link link" href="/vitepress/articles/%E5%9C%A3%E6%95%99%E5%BA%8F%E9%87%8A%E6%96%87.html" data-v-c4656e6d><!--[--><p class="text" data-v-c4656e6d>圣教序释文</p><!--]--></a><!----></div><!----></div><div class="VPSidebarItem level-1 is-link" data-v-c4656e6d data-v-c4656e6d><div class="item" data-v-c4656e6d><div class="indicator" data-v-c4656e6d></div><a class="VPLink link link" href="/vitepress/articles/%E5%BC%A0%E7%8C%9B%E9%BE%99%E7%A2%91%E9%87%8A%E6%96%87.html" data-v-c4656e6d><!--[--><p class="text" data-v-c4656e6d>张猛龙碑释文</p><!--]--></a><!----></div><!----></div><div class="VPSidebarItem level-1 is-link" data-v-c4656e6d data-v-c4656e6d><div class="item" data-v-c4656e6d><div class="indicator" data-v-c4656e6d></div><a class="VPLink link link" href="/vitepress/articles/%E6%9D%8E%E7%92%A7%E5%A2%93%E5%BF%97%E9%87%8A%E6%96%87.html" data-v-c4656e6d><!--[--><p class="text" data-v-c4656e6d>李璧墓志释文</p><!--]--></a><!----></div><!----></div><div class="VPSidebarItem level-1 is-link" data-v-c4656e6d data-v-c4656e6d><div class="item" data-v-c4656e6d><div class="indicator" data-v-c4656e6d></div><a class="VPLink link link" href="/vitepress/articles/%E7%88%A8%E5%AE%9D%E5%AD%90%E7%A2%91%E9%87%8A%E6%96%87.html" data-v-c4656e6d><!--[--><p class="text" data-v-c4656e6d>爨宝子碑释文</p><!--]--></a><!----></div><!----></div><div class="VPSidebarItem level-1 is-link" data-v-c4656e6d data-v-c4656e6d><div class="item" data-v-c4656e6d><div class="indicator" data-v-c4656e6d></div><a class="VPLink link link" href="/vitepress/articles/%E7%88%A8%E9%BE%99%E9%A2%9C%E7%A2%91%E9%87%8A%E6%96%87.html" data-v-c4656e6d><!--[--><p class="text" data-v-c4656e6d>爨龙颜碑释文</p><!--]--></a><!----></div><!----></div><!--]--></div></section></div><!--]--><!--[--><!--]--></nav></aside><div class="VPContent has-sidebar" id="VPContent" data-v-99cf8a88 data-v-97b5189c><div class="VPDoc has-sidebar has-aside" data-v-97b5189c data-v-e9631fd0><!--[--><!--]--><div class="container" data-v-e9631fd0><div class="aside" data-v-e9631fd0><div class="aside-curtain" data-v-e9631fd0></div><div class="aside-container" data-v-e9631fd0><div class="aside-content" data-v-e9631fd0><div class="VPDocAside" data-v-e9631fd0 data-v-3f215769><!--[--><!--]--><!--[--><!--]--><div class="VPDocAsideOutline" data-v-3f215769 data-v-ff0f39c8><div class="content" data-v-ff0f39c8><div class="outline-marker" data-v-ff0f39c8></div><div class="outline-title" data-v-ff0f39c8>On this page</div><nav aria-labelledby="doc-outline-aria-label" data-v-ff0f39c8><span class="visually-hidden" id="doc-outline-aria-label" data-v-ff0f39c8> Table of Contents for current page </span><ul class="root" data-v-ff0f39c8 data-v-b0ff2abe><!--[--><!--]--></ul></nav></div></div><!--[--><!--]--><div class="spacer" data-v-3f215769></div><!--[--><!--]--><!----><!--[--><!--]--><!--[--><!--]--></div></div></div></div><div class="content" data-v-e9631fd0><div class="content-container" data-v-e9631fd0><!--[--><!--]--><!----><main class="main" data-v-e9631fd0><div style="position:relative;" class="vp-doc _vitepress_articles_%E5%9C%A3%E6%95%99%E5%BA%8F%E9%87%8A%E6%96%87" data-v-e9631fd0><div><h1 id="圣教序释文" tabindex="-1">圣教序释文 <a class="header-anchor" href="#圣教序释文" aria-label="Permalink to &quot;圣教序释文&quot;">​</a></h1><p>大唐三藏圣教序</p><p>太宗文皇帝制</p><p>弘福寺沙门怀仁集。</p><p>晋右将军王羲之书。</p><p>盖闻二仪有像，显覆载以含生；四时无形，潜寒暑以化物。是以窥天鉴地，庸愚皆识其端；明阴洞阳，贤哲罕穷其数。然而天地苞乎阴阳而易识者，以其有像也；阴阳处乎天地而难穷者，以其无形也。故知像显可征，虽愚不惑；形潜莫睹，在智犹迷。况乎佛道崇虚，乘幽控寂，弘济万品，典御十方，举威灵而无上，抑神力而无下。大之则弥于宇宙，细之则摄于毫厘。无灭无生，历千劫而不古；若隐若显，运百福而长今。妙道凝玄，遵之莫知其际；法流湛寂，挹之莫测其源。故知蠢蠢凡愚，区区庸鄙，投其旨趣，能无疑惑者哉！</p><p>然则大教之兴，基乎西土，腾汉庭而皎梦，照东域而流慈。昔者，分形分迹之时，言未驰而成化；当常现常之世，民仰德而知遵。及乎晦影归真，迁仪越世，金容掩色，不镜三千之光；丽象开图，空端四八之相。于是微言广被，拯含类于三涂；遗训遐宣，导群生于十地。然而真教难仰，莫能一其旨归，曲学易遵，邪正于焉纷纠。所以空有之论，或习俗而是非；大小之乘，乍沿时而隆替。</p><p>有玄奘法师者，法门之领袖也。幼怀贞敏，早悟三空之心；长契神情，先苞四忍之行。松风水月，未足比其清华；仙露明珠，讵能方其朗润。故以智通无累，神测未形，超六尘而迥出，只千古而无对。凝心内境，悲正法之陵迟；栖虑玄门，慨深文之讹谬。思欲分条析理，广彼前闻，截伪续真，开兹后学。是以翘心净土，往游西域。乘危远迈，杖策孤征。积雪晨飞，途闲失地；惊砂夕起，空外迷天。万里山川，拨烟霞而进影；百重寒暑，蹑霜雨（别本有作「雪」者）而前踪。诚重劳轻，求深愿达，周游西宇，十有七年。穷历道邦，询求正教，双林八水，味道餐风，鹿苑鹫峰，瞻奇仰异。承至言于先圣，受真教于上贤，探赜妙门，精穷奥业。一乘五律之道，驰骤于心田；八藏三箧之文，波涛于口海。</p><p>爰自所历之国，总将三藏要文，凡六百五十七部，译布中夏，宣扬胜业。引慈云于西极，注法雨于东垂，圣教缺而复全，苍生罪而还福。湿火宅之干焰，共拔迷途；朗爱水之昏波，同臻彼岸。是知恶因业坠，善以缘升，升坠之端，惟人所托。譬夫桂生高岭，云露方得泫其华；莲出渌波，飞尘不能污其叶。非莲性自洁而桂质本贞，良由所附者高，则微物不能累；所凭者净，则浊类不能沾。夫以卉木无知，犹资善而成善，况乎人伦有识，不缘庆而求庆！方冀兹经流施，将日月而无穷；斯福遐敷，与乾坤而永大。</p><p>朕才谢珪璋。言惭博达。至于内典。尤所未闲。昨制序文。深为鄙拙。唯恐秽翰墨于金简。标瓦砾于珠林。忽得来书。谬承褒赞。</p><p>循躬省虑。弥盖厚颜。善不足称，空劳致谢。</p><p>皇帝在春宫述三藏圣记。</p><p>夫显扬正教，非智无以广其文。崇阐微言。非贤莫能定其旨。盖真如圣教者。诸法之玄宗。众经之轨（足属）也。综括宏远。奥旨遐深。极空有之精微。体生灭之机要。词茂道旷。寻之者不究其源。文显义幽。履之者莫测其际。故知圣慈所被。业无善而不臻。妙化所敷。缘无恶而不翦。开法网之纲纪。弘六度之正教。拯群有之涂炭。启三藏之秘扃。是以名无翼而长飞。道无根而永固。道名流庆。历遂古而镇常。赴感应身。经尘劫而不朽。晨钟夕梵。交二音于鹫峰。慧日法流。转双轮于鹿菀。排空宝盖。接翔云而共飞。庄野春林。与天花而合彩。</p><p>伏惟皇帝陛下。上玄资福。垂拱而治八荒。德被黔黎。敛衽而朝万国。恩加朽骨。石室归贝叶之文。泽其昆虫。金匮流梵说之偈。遂使阿（禾辱）达水。通神旬之八川。耆阇崛山。接嵩华之翠岭。窃以性德凝寂。麋归心而不通。智地玄奥。感恳诚而遂显。岂谓重昏之夜。烛慧炬之光。火宅之朝。降法雨之泽。于是百川异流。同会于海。万区分义。总成乎实。岂与汤武校其优劣。尧舜比其圣德者哉。玄奘法师者。夙怀聪令。立志夷简。神清龆龀之年。体拔浮华之世。凝情定室。匿迹幽巖。栖息三禅。巡游十地，超六尘之境。独步迦维。会一乘之旨。随机化物。以中华之无质。寻印度之真文。远涉恒河。终期满字。频登雪岭。更获半珠。问道法还。十有七载。备通释典。利物为心。以贞观十九年九月六日奉。</p><p>敕于弘福寺。翻译圣教要文凡六百五十七部。引大海之法流。洗尘劳而不竭。传智灯之长焰。皎幽闇而恒明。自非久值胜缘。何以显扬斯旨。所谓法相常住。齐三光之明。</p><p>我皇福臻。同二仪之固。伏见御制。众经论序。照古腾今。理含金石之声。文抱风云之润。治辄以轻尘足岳。坠露添流。略举大纲。以为斯记。</p><p>治素无才学。性不聪敏。内典诸文。殊未观览。所作论序。鄙拙尤繁。忽见来书。褒扬赞述。抚躬自省。惭悚交并。劳师等远臻。深以为愧。</p><p>贞观廿二年八月三日内府。</p><h2 id="般若波羅蜜多心經" tabindex="-1">般若波羅蜜多心經 <a class="header-anchor" href="#般若波羅蜜多心經" aria-label="Permalink to &quot;般若波羅蜜多心經&quot;">​</a></h2><p>沙门玄奘奉诏譯</p><p>觀自在菩薩。行深般若波羅蜜多時。照見五蘊皆空。度一切苦厄。舍利子。色不異空。空不異色。色即是空。空即是色。受想行識亦復如是。舍利子。是諸法空相。不生不滅。不垢不淨不增不減。是故空中。無色。無受想行識。無眼耳鼻舌身意。無色聲香味觸法。無眼界。乃至無意識界。無無明。亦無無明盡。乃至無老死。亦無老死盡。無苦集滅道。無智亦無得。以無所得故。菩提薩埵。依般若波羅蜜多故。心無罣礙。無罣礙故。無有恐怖。遠離顛倒夢想。究竟涅槃。三世諸佛。依般若波羅蜜多故。得阿耨多羅三藐三菩提。故知般若波羅蜜多。是大神咒。是大明咒是無上咒。是無等等咒。能除一切苦。真實不虛。故說般若波羅蜜多咒，</p><h2 id="即說咒曰" tabindex="-1">即說咒曰 <a class="header-anchor" href="#即說咒曰" aria-label="Permalink to &quot;即說咒曰&quot;">​</a></h2><blockquote><p>揭帝揭帝 般羅揭帝 般羅僧揭帝 菩提僧莎訶</p></blockquote><p>般若多心經</p><p>太子太傅尚书左仆射燕国公于志宁</p><p>中书令南阳县开国男来济</p><p>礼部尚书高阳县开国男许敬宗</p><p>守黄门侍郎兼左庶子薛元超</p><p>守中书侍郎兼右庶子李义府等奉敕润色</p><p>咸亨三年十二月八日京城法侣建立</p><p>文林郎诸葛神力勒石</p><p>武骑尉朱静藏镌字</p></div></div></main><footer class="VPDocFooter" data-v-e9631fd0 data-v-face870a><!--[--><!--]--><!----><div class="prev-next" data-v-face870a><div class="pager" data-v-face870a><!----></div><div class="pager" data-v-face870a><a class="pager-link next" href="/vitepress/articles/%E5%BC%A0%E7%8C%9B%E9%BE%99%E7%A2%91%E9%87%8A%E6%96%87.html" data-v-face870a><span class="desc" data-v-face870a>Next page</span><span class="title" data-v-face870a>张猛龙碑释文</span></a></div></div></footer><!--[--><!--]--></div></div></div><!--[--><!--]--></div></div><!----><!--[--><!--]--></div></div>
    <script>__VP_HASH_MAP__ = JSON.parse("{\"articles_爨龙颜碑释文.md\":\"53a8617b\",\"dada.md\":\"2dcdb8c5\",\"guide_index.md\":\"67cd5018\",\"index.md\":\"cadf5f19\",\"guide_test.md\":\"33ed6d74\",\"articles_圣教序释文.md\":\"ac3f28d8\",\"articles_张猛龙碑释文.md\":\"6410ae96\",\"articles_李璧墓志释文.md\":\"04d26287\",\"articles_爨宝子碑释文.md\":\"e76f8132\"}")
__VP_SITE_DATA__ = JSON.parse("{\"lang\":\"en-US\",\"dir\":\"ltr\",\"title\":\"如是我闻\",\"description\":\"Just playing around.\",\"base\":\"/vitepress/\",\"head\":[],\"appearance\":true,\"themeConfig\":{\"siteTitle\":\"如是我闻\",\"logo\":\"https://picx.zhimg.com/52c21ec34_l.jpg?source=32738c0c\",\"nav\":[{\"text\":\"Guide\",\"link\":\"/guide/\"},{\"text\":\"GuideTest\",\"link\":\"/guide/test\"},{\"text\":\"gitee\",\"link\":\"https://gitee.com/flyingliu\"}],\"socialLinks\":[{\"icon\":\"github\",\"link\":\"https://gitee.com/flyingliu\"}],\"sidebar\":[{\"text\":\"我的文章\",\"items\":[{\"text\":\"圣教序释文\",\"link\":\"/articles/圣教序释文.md\"},{\"text\":\"张猛龙碑释文\",\"link\":\"/articles/张猛龙碑释文.md\"},{\"text\":\"李璧墓志释文\",\"link\":\"/articles/李璧墓志释文.md\"},{\"text\":\"爨宝子碑释文\",\"link\":\"/articles/爨宝子碑释文.md\"},{\"text\":\"爨龙颜碑释文\",\"link\":\"/articles/爨龙颜碑释文.md\"}]}]},\"locales\":{},\"scrollOffset\":90,\"cleanUrls\":false}")</script>
    
  </body>
</html>