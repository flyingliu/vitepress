# 张猛龙碑释文

君讳猛龙，字神囧，南阳白水人也。其氏族分兴，源流所出，故已备详，世录不复具载。□□□□盛，蓊郁于帝皇之始，德星□□曜像于朱鸟之间；渊玄万壑之中；巉岩千峰之上。弈叶清高，焕乎篇牍矣。周宣时。□□张仲。诗人咏其孝友。光缉姬氏。中兴是赖。晋大夫张老，《春秋》嘉其声绩。汉初赵景王张耳，浮沉秦汉之间，终跨列士之赏。才（擢）干世□君其后也！

魏明帝景初中西中郎将、使持节、平西将军、凉州刺史瑍之十世孙。八世祖轨帝永兴中使持节、安西将军、护羌校尉、凉州刺史、西平公。七世祖素。轨（䡄）之第三子；晋明帝太宁中临羌都尉、平西将军、西海晋昌金城武威四郡太守。遂家武威。高祖钟，信凉州武宣王大沮渠时，建威将军、武威太守。曾祖章，伪凉举秀才，本州治中从事史，西海乐都二郡太守。还朝尚书祠部郎、羽林监。祖兴宗，伪凉都营护军、建节将军、饶河黄河二郡太守。父生乐，□□□□□□□□□□□□□归国。青衿之志，白首方坚。

君体禀河灵，神资岳（甚）秀，桂质兰仪。点弱露以怀芳；松心□节，□□□□□□□□□成。自（目）□□朗，若新蘅之当春，初荷之出水。入孝出第，邦闾有名。虽黄金未应，无惭郭氏友朋。□□交游□□□□超遥蒙筝人表，年廿七，遭父忧。寝食过礼，泣血情深。假使曾、柴更世，宁异今德？既倾乾覆，唯恃坤慈。冬温夏凊，晓夕承奉。家贫致养，不辞采运之懃（勤）。年卅九，丁母艰。勺饮不入，偷魂七朝。磬力尽思，备之生死。脱时当宣尼无愧。深叹每事过人。孤风独起，令誉日新，声驰天紫。以延昌中出身，除奉朝请，优游文省；朋侪慕其雅尚。朝廷以君荫望如此，德□宣畅。以熙平之年除鲁郡太守。治民以礼，移风以乐；如伤之痛，无怠于夙宵；若子之爱，有怀于心目。是使学校克（剋）修，比屋清业。农弃（桑）劝课，田织以登。入璄（境）观朝，莫不礼让。化感无心，草石如（知）变。恩及泉水（木），禽鱼自安。胜残不待；赊年有成。期月而已。遂令讲习之音，再声于阙里；来苏之歌，复咏于洙（诛）中。京兆五守。无以剋（克）加；河南二尹，裁可若兹。虽名位未上，风□□□且易俗之□。黄侯不足比功。宵鱼之感，密子宁独称德？至乃辞金、退玉之贞耿、拨葵去织之信义，方之我君，今犹古也！《诗》云：“恺悌君子，民之父母。”实恐韶曦迁影，东风改吹，尽地民庶，逆深泫慕。是以，刊石题咏，以旌盛美。诚文能式， [14] 阐鸿□庶，扬烋烈□。
## 其辞曰：

氏焕天文，体承帝胤。神秀春方，灵源在震。

积石千寻，长松万刃。轩冕周汉，冠盖魏晋。

河灵岳秀，月起景飞。穷神开照，式诞英徽。

高山仰止，从善如归。唯德是蹈，唯仁是依。

栖迟下庭，素心若雪。鸖（鹤）响难留，清音遐发。

天心乃眷，观光玉阙。浣绂紫河，承华烟月。

妙简唯□，剖符儒乡。分金沂道，裂锦邹方。

春明好养，温而□霜。乃如之人，寔（实）国之良。

礼乐□□□□□□□□恤，小大以情，洗濯此群。

云褰天净，千里开明。学建礼修（备），风教反正。

野畔让耕。林中□□□□□□□□□□中衣可改，留我明圣。

何以勿剪，恩深在民。何以凫憘，风化移新。

饮河止满，度海迷津。勒石图□，永□□□□。

……荡寇将军，鲁郡丞北平□□□。参军事广平宋抚民。义主骧府骑兵参军骧威府长史征鲁府治城军主□军□。义主本郡二政主簿□□□。义主颜路。义主离狐令宋承憘。汾阳县义主南城令严孝武。义主□贤文。

……阳平县义主、州主簿王盆生。
造颂四年正光三年正月廿三日讫。

---
## 【碑阴】

郡中正爰孝伯。中正颜文远。
鲁郡白法相。
功曹史孔晖祖。督鲁弁新阳。
主薄大□元哲。督汶阳弁二县令。
鲁县令杜僧寿。汶阳县令明景欣。
邹县令韩咸。阳平县令卫安族。
开（弁）县令董文定。新阳县令崔咸。

鲁郡士望等。孔文惝，韦（希）斋。□□□。孔文□。孔□□。宋延年。王崇吉。韦文祖。韦清龙。王天念。爱景哲。□春寿。王顺义。□□□。□□□。王兴□。王世遵。王文进。□□隆。沈罗侯。王长佐。敢（严）祖树。王怀月。条苗□。王怀雍。王伯欣。柏奴□。严武□。孔伏恩。孔□度。柏桃林。□官王珍度（庆）。

□事张伯奴．录事孔神祚。

西曹掾李神虎。户曹掾董荣祚。户曹掾卜僧礼。金曹掾夏暎祖。租曹掾夏骠骑。租曹掾夏荣（众）贵。兵曹掾颜荣茂。法曹掾薛胡仁。法曹掾苗祖怜。集曹掾孔景进。集曹掾孙灵援。西曹佐星桃符。西曹佐泰荣族。户曹佐卜天□。户曹佐王德仁。户曹佐邵虎标。户曹佐樊道融。户曹佐任荣族。金曹佐彭神景。金曹佐张灵祚。

租曹佐任文建。租曹佐夏万秋。祖曹佐张众德。兵曹佐苗桃符。兵曹佐夏文挤法曹佐尚神晖。法曹佐□□□。法曹佐李智恷。法曹佐常丘景祥。集曹佐王道援。集曹佐朱伯憘。

鲁县族望。□贰。□从授。颜骠。白文雍。□苌生。王寄生。张神征。□广由。□□。任道怀。邹天佑。高堆。柏聪明。张虎文。辛伯仁。胡外之。于昙嵩。胡方进。成难生。颜龟。□普憘。陈叔轨。成规之。□业治。孔骑之。颜乞。颜晕兰。张僧坦。王道林。张句生。张闪于景晕。成惠。高昙贵。张兆脱。许畲。孙寄生。张升。张显和成洛州。王愿生。

汶阳县族望。鲍黄头。高文景。彭定安。彭超越。孙文俊。成公兴。孙文慎。若奉伯。管幽州。

邹县族望。徐伯援。

阳平县族望。吴安世。聂□。

弁县族望。隽伯符。陈道怜。公乘伏德。

新阳县族望。田忘乌。□□□。□□□。樊可憘。田天明。雷天宝。田肆□。雷僧强。梅天念。雷天恩。雷良振。田宜标。万方贵。梅僧援。雷普明。田阿清。田惠明。雷乞德。田祖憘。田武男。田□仪 [3]

（说明：“□”为已湮灭不可识别的文字；带外框的字体为疑似或据文意等补全的残字）